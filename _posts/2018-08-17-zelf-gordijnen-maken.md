---
layout: post
title: Zelf gordijnen maken
toc: true
---

**Afgelopen zomer heeft mijn schoonmoeder me geholpen om zelf gordijnen te maken. Voor iedereen die géén schoonmoeder heeft, of het niet durft te vragen, hier stap voor stap uitleg hoe dit aan te pakken.**

Een dikke disclaimer vooraf: ik heb in totaal één keer zelf gordijnen gemaakt en ben dus zeker geen expert! Ook is mij inmiddels duidelijk dat er heel erg veel manieren zijn om gordijnen te maken, elk met eigen voor- en nadelen. Dit stappenplan heb ik geschreven en getekend op basis van mijn eigen ervaringen, in de hoop dat iemand anders er iets aan heeft. 

Laat ik dan vooraf ook maar vast eerlijk zeggen dat zelf gordijnen maken best wel een klus is. Zeker als je zoals ik nog niet veel ervaring met de naaimachine hebt, is het fijn als je af en toe iemand hebt die met je meekijkt en je verder helpt als je even niet weet hoe verder. 

Mocht je vragen hebben, stel ze ook vooral, bijvoorbeeld via Twitter, of doe eens gek en gebruik LinkedIn. Ik zal je vraag dan doorsturen naar mijn schoonmoeder.

Daar gaan we dan!

## Benodigdheden vooraf

Eerst op een rij wat je nodig hebt om de klus goed te kunnen doen.

### Gereedschap

Een naaimachine is noodzakelijk, liefst eentje die ook goed op laag toerental naait en door wat dikkere stof heen komt. Verdere enkele basisbenodigdheden waar je niet zonder kunt:

* Meetlint
* Stofschaar
* Spelden

### Voorkennis

Zelf wist ik bijna niks van naaimachines en naaien voordat ik aan deze klus begon. Ik neem dus ook zeker niet aan dat je als lezer van dit artikel een expert bent. Wel is het handig als je het volgende met enige routine kunt:

* Boven- en onderdraad inspannen
* Spelden plaatsen
* Eenvoudige naden stikken (inclusief afhechten aan begin en eind)

Voor het gordijn gebruik je alleen een rechte steek (geen zigzag of andere specifieke steken).

Alles in orde? Dan gaan we nu écht aan de slag.

## Aantal meters stof bepalen

De uitdrukking “meten is weten” geldt zeker bij het maken van gordijnen. Dit begint bij het bepalen van het aantal meters stof dat je nodig hebt.

Dit hele artikel gebruikt mijn eigen project als voorbeeld, dus ook voor de maatvoering. Voor het overzicht eerst een tekening van de situatie ter plaatse:

[TEKENING]

### Benodigde breedte bepalen

De benodigde breedte van de gordijnen is de horizontale afstand die ze minimaal moeten kunnen overbruggen als ze gesloten zijn. 

Ik wil een gordijn maken voor een raam van 160 cm breed. Voor de breedte van de gordijnen is alleen niet de kozijnbreedte, maar de lengte van de gordijnrails bepalend voor de hoeveelheid stof die je nodig hebt. Immers, je gordijn moet de héle gordijnrails kunnen vullen zonder dat in het midden of aan de zijkant kieren ontstaan.

In mijn geval hangen al gordijnrails die ik kan hergebruiken. Totale raillengte daarvan is 280 cm. (Dit is overigens vrij fors voor een raam van 160 cm breed.)

Mijn gordijnen moeten in totaal dus minimaal 280 cm breed zijn.

### Benodigde hoogte bepalen

Met de hoogte van de gordijnen bedoel ik de verticale afstand die de gordijnen moeten overbruggen. In mijn geval wil ik het hele raam afdekken tot over de vensterbank, maar niet de verwarming eronder.

Mijn raam is van plafond tot vensterbank 170 cm hoog. De gordijnrails hangt echter 5 cm onder het plafond, dus dat moet ik eraf trekken: 170 cm - 5 cm = 165 cm. Om genoeg te verduisteren, denk ik 15 cm extra nodig te hebben onder de vensterbank, maakt 165 + 15 = 180 cm.

Maar let op: dit is hoe lang het gordijn moet zijn _als het eenmaal hangt_. Aan de boven- en onderkant moet het gordijn echter ook omgeslagen worden, anders gaat de stof rafelen. 

Hoeveel stof je voor deze zomen nodig hebt is deels afhankelijk van het gekozen gordijnband (hierover later meer) en deels een kwestie van smaak. Als je 20 centimeter in totaal aanhoudt voor boven en onder samen, heb je voldoende extra stof om beide kanten mooi af te kunnen werken. Met deze extra centimeters erbij komen we dan op 180 + 20 = 200 cm als benodigde hoogte. 

Nu we breedte en hoogte hebben, kunnen we de benodigde hoeveelheid stof bepalen.

### Aantal meters stof bepalen

Stof koop je per meter in de lengte. Maar hoe breed is één meter stof eigenlijk? Dat wisselt per type stof en per fabrikant. De meest gangbare breedtes zijn 140 cm en 150 cm. Met deze waarden kun je dan ook veilig rekenen hoeveel stof je moet aanschaffen.

De truc is om te bepalen hoeveel banen stof van de benodigde hoogte je nodig hebt om de hele gordijnrails te vullen. In mijn geval dus: hoeveel keer 200 cm stof moet ik kopen?

Hiervoor moet je terug naar de benodigde breedte. Ik heb 280 cm nodig. Omdat ik twee gordijnen wil, één aan elke kant van het raam, moet ik deze 280 cm in tweeën delen tot twee keer 140 cm. De vraag is dan: kan ik met één stuk stof van 200 cm een stuk gordijnrail van 140 cm bedekken? 

Hierbij moeten we rekening houden met plooien. Een gordijn hangt nooit helemaal strak in de breedte (tenzij het een paneelgordijn is, maar dat maken we niet in dit artikel). Deze plooien hebben verschillende functies -- meer hierover later.

Voor nu is het voldoende om te beseffen dat elke plooi een stuk stof kost die je extra moet meerekenen in de breedte. Als vuistregel kun je hanteren dat je veilig zit als je twee keer de lengte van de gordijnrail koopt aan stofbreedte. In mijn geval heb ik dus per gordijn 2 &times; 140 cm = 280 cm stofbreedte nodig. 

Dit betekent dat ik óf stof moet vinden die minimaal 280 cm breed is, óf twee banen stof van minimaal 140 cm aan elkaar zal moeten naaien om er één gordijn van te maken. Hele brede stof is zeldzaam, dus het komt erop neer dat ik twee banen aan elkaar ga naaien voor elk gordijn.

Nu hebben we alles om de totale benodigde stof te bepalen. Per gordijn heb ik 2 &times; 200 cm = 4 meter stof nodig. Voor twee gordijnen heb ik dan 2 &times; 4 = 8 meter stof nodig. Omdat stof niet exact op de centimeter wordt afgesneden, kun je dan beter 8,5 of 9 meter stof halen voor de zekerheid. Net te weinig stof is namelijk veel vervelender dan net te veel.

## Inkopen doen

### Stof

#### Verduisterende stof of niet?

* Aparte voering of verduisterende stof?

#### Rek en krimp

#### Breedte van de stof checken

### Garen

Geschikt machinegaren is uiteraard ook noodzakelijk. Let hierbij dat je een kleur kiest die past bij de kleur van de gordijnen. Afhankelijk van je stof, kan het zijn dat je een andere kleur nodig hebt voor de achterkant (en in de onderspoel in de machine).

### Gordijnband en -haken

Koop gordijnband en -haken die bij elkaar passen én bij de gekozen gordijnrails en -runners. Lees ook de latere sectie “Plooien” voor informatie over hoeveel gordijnhaken je nodig hebt.

Vraag bij twijfel advies bij een fourniturenzaak. Neem dan vooral ook wat gordijnstof en een gordijnrunner mee (het oog waar de haak in moet). Het kan ook helpen om foto’s van de gehele gordijnrail bij de hand te hebben.

## Stof op maat knippen

* Knip in banen van gelijke lengte
* Bij stof met een herhalend patroon: zorg dat elke baan op dezelfde plek in het patroon begint. Dit oogt rustiger en werkt makkelijker later.

## Banen aan elkaar naaien

* Leg naden tegen elkaar aan
* Naai niet in de zelfkanten, maar iets er voorbij
* Bij herhalend patroon: let op dat patroon horizontaal gelijk doorloopt
* Afspelden langs de naad
* Afstikken

## Zijkanten afwerken

* Vouw de zelfkanten dubbel om
* Afspelden
* Afstikken op enkele mm van de binnenrand


## Onderkanten afwerken

* Bepaal hoeveel cm je hebt als je rekening houdt met zoom zo dik als gordijnband aan bovenkant
* Bepaal gewenste breedte van de zoom
* Vouw dubbel om en speld af
* Afstikken


## Voering klaarmaken

Als je zoals ik een apart stuk stof als voering hebt, dien je deze stof ook eerst klaar te maken volgens dezelfde stappen als hierboven:

* Stof op maat knippen (maar 10-20 cm korter dan de gordijnstof, omdat de voering niet onder het gordijn uit moet komen)
* Banen aan elkaar naaien
* Zijkanten afwerken
* Onderkanten afwerken

## Voering en gordijnstof aan elkaar maken

* Bepaal de benodigde zoombreedte: breedte gordijnband plus nog 1-2 cm
* Leg de gordijnstof en voering met de mooie kanten tegen elkaar aan
* Speld af op breedte gordijnband
* Afstikken

## Gordijnband bevestigen

* Klap de voering over de gordijnstof heen naar de achterkant
* Leg gordijnband langs de bovenkant tussen voering en gordijnband
* Afspelden
* Afstikken (ook de hoeken om!)


## Plooien maken

Een gordijn heeft plooien. Je hebt gordijnen met enkele en dubbele plooien. Voor deze gordijnen maken we enkele plooien. 

Aan de plooien bevestig je haken, die aan gordijnrunners hangen. Deze runners glijden over de gordijnrails, zodat het gordijn open en dicht kan. Zowel qua gordijnrails als qua gordijnband/gordijnhaak/plooi zijn  allerlei variaties mogelijk.

In mijn geval had ik gordijnhaken die direct tussen de stof geprikt konden worden. Dat is aan de ene kant handig, omdat je dan geen speciaal gordijnband hoeft te kopen. Dit scheelt iets in de kosten, en het band is ook wat eenvoudiger te bevestigen aan de gordijnstof.

Dit type gordijnhaken heeft echter ook nadelen. Je moet namelijk alle plooien individueel in het gordijn naaien. Dit is tijdrovend en heel precies werk, omdat de plek van de naad ook de hoogte bepaalt waarop je gordijn hangt. Daarnaast ben je niet meer flexibel met de plooiafstanden, omdat eenmaal ingenaaide plooien niet zo makkelijk te verplaatsen zijn.

Tip: laat je bij twijfel vooral adviseren door een fourniturenzaak. Wat het best bij jouw gordijnen past, hangt onder andere af van het type stof (hoe dik, zwaar, rekbaar) en type gordijnrail.

Het vervolg van deze sectie gaat uit van individueel in te naaien plooien.

### Rekenwerk

* Meet hoe breed je gordijn is. Let op dat er wat centimeters af zijn gegaan door het omzomen van de zijkanten en het aan elkaar maken van twee banen stof.
* Bereken hoe lang de helft van je gordijnrail is
* Dit is hoe breed je gordijn _minimaal_ moet zijn nadat je plooien erin hebt gemaakt. Ga altijd iets ruimer zitten dan dit, dan sluiten je gordijnen mooi, en blijft dat ook zo als ze onverhoopt iets krimpen na een wasbeurt.
* Trek lengte gordijnrail van breedte gordijn af. Zoveel centimeter mag je maximaal aan plooien “verbruiken” om genoeg stof over te houden.


Voorbeeld: 

* 1 gordijn is 320 cm.
* Helft gordijnrail is 150 cm
* Ik mag dus 320 - 150 = 170 cm aan plooien maken.
* Ik had precies 30 gordijnhaken, betekent 15 per gordijn.
* Als ik maximaal 170 cm aan plooien mag maken, betekent dit maximaal 170 / 15 = 11,3 cm per plooi. Ik heb 11 centimeter aangehouden om aan de veilige kant te zitten en 155 cm gordijn over te houden.

11 centimer per plooi betekent overigens dat de plooi 11 / 2 = 5,5 cm uitsteekt, omdat je de stof dubbelvouwt.

Het idee is hierbij om te beginnen en te eindigen met een plooi, omdat het gordijn dan het mooiste hangt:

* 15 plooien betekent dan dus 14 ruimten tussen de plooien.
* 155 / 14 = 11,1 cm per tussenruimte. Ook hier heb ik voor het gemak 11 cm aangehouden.


Als vuistregel kun je aanhouden dat het mooi oogt als de plooi en de tussenruimte tussen twee plooien ongeveer evenveel stof bevatten.
Hoeveel plooien je wilt, is ook een kwestie van smaak.
Als je zelf gordijnhaken uitzoekt, heb je natuurlijk de vrijheid om te kiezen hoeveel plooien je wilt en dus ook hoe groot je ze wilt hebben.
Als je heel graag plooien wilt van 8 cm, dan kun je 320 / 8 = 40 secties van je gordijn maken als je 160 cm breedte wilt overhouden. Dit betekent dan in de praktijk 20 plooien en 19 tussenruimten, waarbij je dan steeds enkele millimeters optelt bij de afstand tussen de plooien om aan begin en eind mooi uit te komen.

Een waarschuwing voor als je -- zoals ik -- graag heel precies bent qua meten. Bedenk dat er altijd wat rek in stof zit, en dat het niet op de millimeter komt. Ook het vouwen van de plooien “kost” wat stof. Meer hierover in de volgende sectie.


### Afspelden

* Maak de eerste plooi en speld af
* Meet de eerste tussenruimte
* Maak de tweede plooi en speld af
* etcetera

Tip: meet als je bezig bent met afspelden af en toe hoeveel gordijn je nog over hebt. Als je op 1/4 bent, check dan of je inderdaad nog ongeveer 3/4 van de oorspronkelijke stof over hebt (of eigenlijk: oorspronkelijke stofbreedte - 4x plooibreedte - 3x tussenruimte). Doe dit ook als je op de helft bent. Zo voorkom je dat je er helemaal aan het eind achterkomt dat je al je spelden er weer uit mag halen.

Het is verder prima om halverwege wat te gaan corrigeren met afstanden. Een gordijn hangt in de praktijk nooit helemaal strak. In de praktijk zie je het daarom echt niet als de tussenruimten halverwege het gordijn een centimeter minder worden. Mijn voorkeur heeft het om met de tussenruimten te spelen, omdat verschillen in plooidikte iets duidelijker zichtbaar zijn als de gordijnen open zijn en naast het raam hangen.

### Afstikken

* Houd de gordijnhaak bij de stof om te zien hoe ver je de plooi moet dichtnaaien. Doe een halve centimeter meer, zodat de haak niet zichtbaar is boven het gordijn. 
* Markeer de positie op het gordijn (met een speld dwars op de eerdere geplaatste speld, of met een kleine potloodstip)
* Zet de naald in de stof op de plek tot waar de plooi dichtgenaaid moet worden
* Ga _twee keer_ heen en weer voor extra stevigheid. (Het gewicht van het gordijn hangt aan deze naden!)
* Hecht aan het eind af zoals normaal
* Steek de gordijnhaak tussen de stof om te checken of de afstand goed is.
* Corrigeer waar nodig.
* Verwijder de speld(en) en de haak.
* Ga verder met de volgende plooi.

Omdat je bij elke plooi twee keer heen en weer gaat voor extra versteviging, ga je onvermijdelijk een keer te ver terug, of net niet ver genoeg. Tot enkele millimeters ga je hier niet iets van zien. Werk op lage snelheid voor extra precisie.

## Het eindresultaat

Gesteld dat de gordijnrails al netjes hangen<sup>[1](#footnote-1)</sup>, is dit de simpelste stap. Een kwestie van de gordijnhaken aan de stof bevestigen en daarna de gordijnen aan de runners.

Hoera, je bent klaar!

<a name="footnote-1">1</a>: Het bevestigen van gordijnrails valt buiten de scope van dit artikel — het leek me al lang zat :)




