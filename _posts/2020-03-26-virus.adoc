= Virus

[%hardbreaks]
Er is een virus
Het verspreidt zich door het land
We bestrijden het tezamen
Zij aan zij en hand in hand
Oh nee dat mag niet meer, oh jee
Nou ja, doe dan namasté
En houd minimaal een meter of twee afstand

[%hardbreaks]
Er is een virus
Het verspreidt zich door het land
Via websites, televisie, social media en krant
Het informeert, analyseert
En bekijkt van elke kant
Waar we nu opeens in zijn beland
En wat is dan precies gezond verstand?

[%hardbreaks]
Er is een virus
Het verspreidt zich door het land
We verspreiden het tezamen
Mond tot mond en hand tot hand
De één schreeuwt: "Geen paniek!"
En de ander moord en brand
Tot het besef dan langzaam landt:
We zijn hier samen in beland

[%hardbreaks]
Er is een virus
Het verspreidt zich door het land
Ongrijpbaar en toch voelbaar
Als een onzichtbare hand
Het is te veel voor op een website
En te groot voor in de krant
Het maakt Nederland een ingewikkeld land
Gewikkeld in een groepsverband
